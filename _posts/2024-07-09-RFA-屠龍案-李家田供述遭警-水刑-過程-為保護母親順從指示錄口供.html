---
layout: post
title: "【屠龍案】李家田供述遭警「水刑」過程 為保護母親順從指示錄口供"
date: 2024-07-08 16:00:00.000000000 +00:00
link: https://www.rfa.org/cantonese/news/htm/hkcourt/hongkong-court-dragon-07092024110623.html
categories: rfa
---

<img src="https://www.rfa.org/cantonese/news/htm/hkcourt/hongkong-court-dragon-07092024110623.html/@@images/ac4b14ad-1bbe-45d7-8805-94299d8bcd77.jpeg" alt="【屠龍案】李家田供述遭警「水刑」過程　為保護母親順從指示錄口供" title="【屠龍案】李家田供述遭警「水刑」過程　為保護母親順從指示錄口供" width="100%" referrerpolicy="no-referrer">
                

                

               <span class="lead_image_caption">被告李家田在庭上供述數次被施以水刑的過程。</span>

                <div id="zoomattribute">
                  
                          <a id="single_image" href="https://www.rfa.org/cantonese/news/htm/hkcourt/hongkong-court-dragon-07092024110623.html/@@images/image/social_media" data-fancybox="" data-caption="被告李家田在庭上供述數次被施以水刑的過程。" title="被告李家田在庭上供述數次被施以水刑的過程。">
                             <img src="https://www.rfa.org/++plone++rfa-resources/img/icon-zoom.png" referrerpolicy="no-referrer">
                          </a>
                  

                  
                  <span class="copyright">法新社資料圖片</span>
                  
                  
               </div> <!-- zoomattribute -->
            
            

            
         <p>「屠龍案」周二（9日）續審，被告李家田供稱曾被警員施以水刑，形容「覺得自己好似遇溺緊…完全吸唔到氣覺得自己好似窒息」；他表示警員威脅會以藏有軍火拘捕其母，更威嚇「喺度開槍啪咗你都仲得」。他強調不想母親受苦而順從警員指示，交出裝置密碼及等，亦按警員提供的案情內容，在錄影會面中虛構答案。</p>
<p>被指為「屠龍」一員的第四被告李家田繼續自辯，在庭上續供稱在2020年6月11日突然有警察進入他房間，警員「5820梁樂文」當時把他雙手反扣在背後，然後把他及電腦椅推入廁所，警署警長馮保羅即掌摑他並問「支槍喺邊」；李反問「咩槍啊？」馮再不停掌摑並稱「仲扮嘢，你係檸檬吖嘛」，李否認。警員6314楊立隆和5820梁樂文再向他施襲，兩人分別用著軍靴的腳踢李的左腰，拳頭打其氣門及肚部。</p>
<p>李形容，襲擊過程約30至45分鐘，警員一度離開再折返，馮保羅向他再表示「我而家畀機會你，黃振強已經篤到你應一應，你肯講，我哋就剩係吿你支槍，如果唔係你就好大鑊」；而李就再回應「冇」。</p>
<p><strong>被施行「水刑」時「完全吸唔到氣」</strong></p>
<p>李家田表示，警員之後向他施行「水刑」，另一名手戴勞力士表的「Rolex警」以毛巾掩他的臉再拉扯頭髮並用水「沖向」毛巾。李稱「因為佢沖啲水入嚟，我吸到嘅都係啲水。我嗰陣濁親，咁就係咁咳。一咳嗰陣呢，我就吸返啲水入去。我嗰陣覺得自己好似遇溺咁」，直言自己「完全吸唔到氣，好辛苦，覺得自己好似窒息咁」。</p>
<p>一會後，警員再幾度對他施「水刑」，有人不斷打其腹部，期間馮再表示：「我哋想搵返支槍啫，黃振強已經講晒你哋去西貢行山試槍嘅嘢出嚟，同鴻仔行吖嘛……」李曾大叫「唔好」，強調「我想叫佢哋停止，因為我已經同佢哋講咗我冇，但係佢哋都係繼續做」。</p>
<p>李表示，當時馮說：「你知唔知依啲係恐怖份子，我而家喺度殺咗你都冇問題，就喺出面搵棵樹吊死你都得」，楊即拉李的頭髮令他起身，並恐嚇指「係咪想玩滾水淥啫啫（陰莖）？」Rolex警察之後將配槍及子彈放在李手心摩擦，指子彈及槍已有其指紋，可以說在其住所找到子彈，「到時你都係衰藏有軍火㗎咋，仲會連你阿媽都拉埋」，並恐嚇指「依家支槍有你指模，我可以話你搶槍，喺度啪咗你都仲得」，再用槍指他頭部，稱「同樣嘅情況可以發生喺你阿媽身上。」</p>
<p><strong>稱為不影響母親順從警察指示簽名</strong></p>
<p>李憶述，被襲過程中一直沒見到其母親，指「好驚佢會因為受咗呢啲對待，好似我咁嘅對待，佢會頂唔住。我唔想佢有事、唔想佢俾人拉，受呢啲苦」，故他「求其答」指「支槍唔喺我度，喺鴻仔度。」</p>
<p>李家田指，警員之後向他展示不同相片，著他記著不同人物名稱和代號，又要求李提供解鎖iPhone、Telegram、iPad的密碼，再教李一些槍械的術語如上膛和扳機。</p>
<p>李家田強調當時「求其作個答案」的原因是「我淨係想保護我媽媽，唔想我媽媽受到任何我受到嘅對待」。就警員記事冊顯示當時逐個問題向他提問，李逐一簽名確認內容，李解釋是被押返警署後，一次過簽署記事冊和被羈留人士通知書，而當時是為不影響母親才順從警察指示簽名。</p>
<p><strong>從錄影會面謄本指出當中有何內容屬虛構</strong></p>
<p>李家田再指，被押解到落馬洲警署後，馮保羅要求他記住案情，然後在錄影會面中回答問題，包括黃振強是「屠龍隊長」、吳智鴻給了一把槍李、李和「小熊維尼」（被指為張銘裕）一起行山試槍及炸彈、李是「屠龍」成員；其後被押解到上水警署錄影會面，警察要求他如記不到一些案情可「作出嚟」。被問到有否向值日官投訴被打，李稱沒有，指此舉或招來暴力對待，「同埋驚好似佢哋咁講，會搞埋我啊媽。」而在會面時，李指警察稱如他表現好可獲保釋，故其心態為「我一定要記住馮保羅同我講嘅嘢，我一定要滿足佢哋嘅要求」，最後雖不獲保釋。</p>
<p>李家田之後檢視其錄影會面謄本，指出當中有何內容是虛構，如黃振強在Telegram群組詢問誰想去行山試槍，他和張銘裕主動表示想去；行山前幾天「屠龍」曾在TG群組內討論試槍，但根據警方從黃振強手機檢取的TG紀錄，上述訊息均不存在。他亦指按警方提供資訊虛構當晚試槍過程的情節，並指警員當時強調他必須提及試炸彈。</p>
<p>案件編號：HCCC164/2022、HCCC255/2023</p>
<p>粵語組報道　編輯：李榮添</p>
